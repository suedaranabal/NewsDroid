http://www.bilim.org/yeni-bir-hibrit-gunes-hucresi-yagmur-damlalarindan-elektrik-uretebiliyor/
Bilim.org Yeni bir hibrit güneş hücresi yağmur damlalarından elektrik üretebiliyor
Primary Navigation 
http://www.bilim.org/wp-content/uploads/02-solar-rain-01_1024-400x162.jpg
Arama yapacağınız kelimeleri yazdıktan sonra Enter, çıkmak için ise Esc düğmesine basınız Türkiye'nin Bilim Sitesi Güneş panellerimiz ne kadar etkili olursa olsun, yağmur bulutları toplandığı zaman çok faydasız olabiliyorlar. Güneş ışığı ve yağmur damlalarından enerji toplayabilecek bir hibrit güneş hücresi ile bu kader olmaktan çıkacak. Sistemin temelini TENG olarak bilinen triboelektrik nanojeneratör kısmı oluşturuyor, birbirine sürtünen iki malzemeden elektrik yükü ve statik elektrik elde eden bir cihaz – olan sadece elektronların kayması… TENG’ler yolda giden araba lastiklerinden, birbirine sürtünen giysilerden, veya bu durumu düşünürsek, güneş panelinden aşağı süzülen yağmur damlalarından güç üretebiliyor. Ele geçen sonuç, Soochow Üniversitesi’nde (Çin) çalışan bilim insanları, yağmurlu veya güneşli havalarda çalışan bir hücre oldu. Makalelerinde, : “Çalışmalarımız çeşitli hava koşulları sırasında enerjinin kullanılması için yeni bir kavram ortaya koymaktadır” diye açıklıyorlar. Bunun gibi alanlarda TENG’lerin kullanılması fikri tamamen yeni sayılmaz, ancak çok karmaşık ve hacimli olmayan bir sistem oluşturmak temel zorluğu oluşturuyor. Burada TENG oluşturmak için bir fotovoltaik hücre tepesine iki polimer tabakası yerleştiriliyor. Standart DVD’lerdeki işaretleri kullanarak (evinizde Hollywood yapımlarını izlemek için kullanabileceğiniz türden), araştırmacılar bir polimere girintiler yaparak enerji toplama etkinliğini geliştiriyor. Testlerde, dokulu polimer tabakaları TENG ve alttaki güneş hücresi için ortak bir elektrot olarak davranıyor ve yağmur damlaları düştüğünde ve tabakaları temasa getirdiğinde enerji toplanmış oluyor. Ekstra tabakalar şeffaf olduğu için, güneş ışığı hâlâ toplanabiliyor, ancak üstteki ekstra tabakalar olmadan bu işlem çok etkili bir şekilde yapılamaz. Şimdiki hedef bu olayı ticari olarak istenir bir hale getirecek şekilde elektrik miktarını artırmak. Ancak tasarım ispatlanmış durumda ve bu önemli bir adım – yağış sırasında küçük bir miktar bile elektrik toplamak, hiç toplamamaktan daha iyidir. Daha önce bahsettiğimiz gibi, bilim insanları bu konuda bir süredir çalışıyor. 2016’da Çin’deki Ocean Üniversitesi’nden bir ekip ekstra grafen tabakası ilave edilmiş bir güneş paneli üzerine düşen yağmur damlalarından elektrik üretmeyi başarmıştı. Tuzlu yağmur suyundaki pozitif yüklü iyonları ayırarak, bilim insanları yalancı kapasitör olarak davranan grafene bunları bağlayabilmişti – aslında farklı enerji seviyelerine sahip iki tabaka bir elektrik akımı oluşturmuştu. Bu yeni araştırmada olduğu gibi temel sorun, elde edilen sistemin laboratuvar ortamı dışında pratik bir fayda sağlayabilecek kadar çok enerji elde etmesi. Yine de, yalnızca güneş girdisi gerektirmeyecek olan güneş panellerine adım adım yaklaşmaktayız. En iyisi de şu: Gece de yağmur yağmakta. Bu sebeple bir gün hava ne olursa olsun çalışan güneş tarlalarımız olacabilir, yenilenebilir enerjinin potansiyeline kocaman bir katkı sağlamış olacağız. Kaynak: sciencealert.com 1978 İstanbul doğumluyum. İlk ve orta öğrenimimi İstanbul'da tamamladım. 1995 yılında İstanbul Üniversitesi Mühendislik Fakültesi Kimya Bölümü'ne girdim. 1999 yılında mezun oldum ve aynı yerde Araştırma Görevlisi olarak çalışmaya başladım. 2002 yılında yüksek lisans derecesi aldım. Askerlik görevinden sonra 2003 yılında İstanbul Teknik Üniversitesi Fen Bilimleri Enstitüsü Kimya Anabilim Dalı Kimya Programı'nda doktora eğitimine başladım. 2007 yılında Avusturya/Linz'deki Johannes Kepler Üniversitesi'nde 6 aylık bilimsel ziyaret gerçekleştirdim. 2009 yılında doktora eğitimimi tamamladım. Şu anda Fen Edebiyat Fakültesi Kimya Bölümü'nde Uzman Dr. olarak hizmet vermekteyim. Eylül 2013 tarihinden itibaren bir dönem boyunca, iş planıma göre %50 fakültedeki eğitsel görevleri yerine getirirken, %50 İTÜ Mustafa İnan Merkez Kütüphanesi, süreli yayınlar ve e-dergiler bölümünde açık erişimle ilgili çalışırken aynı zamanda süreli yayın teknik kontrolcüsü, e-dergi ve e-kitap kontrolcüsü, kimya alan uzmanı ve gerektiğinde çevirmen olarak görev yaptım. Türkiye Kimya Derneği ve Kimyagerler Derneği'ne üyeyim, Türk Karaciğer Vakfı üyesiyim. Teşekkürler Barbaros Akkurt . Comment Name Email Url    Follow @Bilimorg  2018 © Bilim.org Yasal Uyarı: Bilim.org sitesinde yer alan haber ve yazılar izin alınmadan veya kaynak göstermeksizin kullanılamaz. Sunucularımız tarafından sağlanmaktadır.
