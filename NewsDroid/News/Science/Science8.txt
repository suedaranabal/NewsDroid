http://www.bilim.org/dunyanin-en-agir-atomu-olculdu-ve-beklenenden-daha-garip-seyler-bulundu/
Bilim.org Dünya’nın en ağır atomu ölçüldü ve beklenenden daha garip şeyler bulundu
Primary Navigation 
http://www.bilim.org/wp-content/uploads/heavy-atom-1_1024-400x162.jpg
Arama yapacağınız kelimeleri yazdıktan sonra Enter, çıkmak için ise Esc düğmesine basınız Türkiye'nin Bilim Sitesi Oganesson (Og) periyodik tablodaki en ağır elementtir, ancak ilk sentezinin yapıldığı 2002 yılından beri özelliklerinin bulunması zor olmuştur. Şimdi ise bilgisayar simülasyonu bazı boşlukları doldurdu ve elementin daha da garip özellikleri ortaya çıktı. Atom düzeyinde, oganesson elementi daha hafif olanlara nazaran ciddi ölçüde farklı davranıyor – bu süper-ağır elementlerin nasıl çalıştığına ilişkin temel düşünceleri bununla elde edebiliriz. Uluslar arası bilim insanlarının oluşturduğu simülasyonlara göre oganesson’un elektronları, protonları ve nötronları, bu elementin de yer aldığı asal gazlar grubundaki kurallara uymuyor. Bu da dolayısı ile periyodik tablonun bu bölümünü nasıl anladığımıza ilişkin büyük bir etki yapıyor. Ksenon (üst), radon (orta) ve oganesson (alt) atomlarının elektronik yapıları. (P. Jerabek et al ve APS/Alan Stonebraker) Michigan Devlet Üniversitesi’nden Witek Nazarewicz bu çalışmayı yapan araştırmacılardan biri, ve “bu süper ağır elementler çekirdek kütlesi ve yükünün sınırını temsil ediyor” diyor. “Bunlar, ucu bucağı bilinmeyen nükleer bölgenin uzak köşelerinde yer alıyor”. “Süper-ağır sistemlerle ilgili sorular nükleer ve atom fiziği ile kimyasal araştırmanın en önünde yer alıyor”. Oganesson’un bulunduğu asal gaz ailesinin hafif elementlerinde, atomun Bohr modeline göre elektronlar çekirdek etrafında belli yörüngeler veya konumlar alıyor ve merkez etrafında kabuk benzeri gruplar oluşturuyor. Fermion yerleşim fonksiyonları gibi hesaplamalar bu elektron kabuklarının nerede olduğunu bulmak için yapılıyor, ancak oganesson atomunun oluşturduğu büyük elektrostatik kuvvetlerle birlikte özel relativite kuralları devreye girmiş oluyor. Araştırmacılar bunu hatırlarında tutarak oganesson’da elektronların nerede olduğunu hesaplamak için elektron yerleştirme fonksiyonları olarak bilinen fermion yerleştirme fonksiyonlarının adapte edilmiş bir halini kullandılar. Buldukları da şu idi, elektron kabukları birbirlerinden neredeyse ayrılamaz bir haldeydi ve çekirdek etrafında bir elektron gazı oluşmuştu. Başka bir deyişle, en esas seviyede ksenon veya neon gibi bir asal gazdaki gibi hiç değildi. Çalışmanın paydaşlarından biri olan, Yeni Zelanda’daki Massey Üniversitesi’nde çalışan Peter Schwerdtfeger: “Kâğıt üzerinde bu ailenin diğer üyelerindeki gibi bazı nadir gaz yapısını bulacağımızı düşünüyorduk”. “Hesaplarımıza göre, oganesson kabuk yapısını az ya da çok kaybediyor ve bir elektron bulutu meydana geliyor”. Özel gaz bulutu yapısı süper-ağır çekirdeğin içindeki nötronlar için de geçerli, araştırmacıların hesaplarına göre protonlar ise bir tür kabuk benzeri yapıyı korumuş gibi görünüyorlar. Burada bahsettiğimiz şey derin bir kuantum fiziğinden başka bir şey değil, ancak bunun anlamı şu, oganesson elementi gruptaki diğer elementlerden oldukça farklı. Elektronlarının oluşturduğu bulutsu yapı bu elementin diğer grupdaşlarına göre çok daha reaktif olacağı anlamına geliyor. Bir başka sonuç da oganesson atomlarının oda sıcaklığında bir katı olacağını ve bir gazda olduğu gibi birbirleriyle çarpışmayacağını söylüyor. Bunların bilgisayar simülasyonları olduğunu aklınızdan çıkarmayın, her ne kadar bunlar çok karışık hesaplamalar olsa da oganesson’a ait çalışmalar değil. Elementin üretilmesi çok zor ve normal yollarla incelenemeyecek kadar çabuk bozunuyor. Elimizde 118 numaralı elementin yapısı ve özellikleri hakkında bazı tahminler olduğuna göre, bilim adamları deney yapabilir ve bu hipotezleri test edebilir. Bu da araştırmanın sonraki safhası oluyor. Yakın zamanda, bu görüşler bir milisaniyeden daha fazla kararlı olabilen bir oganesson atomu üretilebilmesine yardımcı olabilir . Schwerdtfeger, “Şu anda elimizdeki araçlarla oganesson’un davranışlarını tahmin etmenin tek yolu hesaplama yapmak ve epeyce ilginç bulgular elde etmiş durumdayız” diyor. Çalışma Physical Review Letters dergisinde yayınlandı. Kaynak: sciencealert.com 1978 İstanbul doğumluyum. İlk ve orta öğrenimimi İstanbul'da tamamladım. 1995 yılında İstanbul Üniversitesi Mühendislik Fakültesi Kimya Bölümü'ne girdim. 1999 yılında mezun oldum ve aynı yerde Araştırma Görevlisi olarak çalışmaya başladım. 2002 yılında yüksek lisans derecesi aldım. Askerlik görevinden sonra 2003 yılında İstanbul Teknik Üniversitesi Fen Bilimleri Enstitüsü Kimya Anabilim Dalı Kimya Programı'nda doktora eğitimine başladım. 2007 yılında Avusturya/Linz'deki Johannes Kepler Üniversitesi'nde 6 aylık bilimsel ziyaret gerçekleştirdim. 2009 yılında doktora eğitimimi tamamladım. Şu anda Fen Edebiyat Fakültesi Kimya Bölümü'nde Uzman Dr. olarak hizmet vermekteyim. Eylül 2013 tarihinden itibaren bir dönem boyunca, iş planıma göre %50 fakültedeki eğitsel görevleri yerine getirirken, %50 İTÜ Mustafa İnan Merkez Kütüphanesi, süreli yayınlar ve e-dergiler bölümünde açık erişimle ilgili çalışırken aynı zamanda süreli yayın teknik kontrolcüsü, e-dergi ve e-kitap kontrolcüsü, kimya alan uzmanı ve gerektiğinde çevirmen olarak görev yaptım. Türkiye Kimya Derneği ve Kimyagerler Derneği'ne üyeyim, Türk Karaciğer Vakfı üyesiyim. Bu siteye 2 ayda bir girsek hiç bir şey kaç ırmamış oIuyoruz. Zaten girdiğimizde de başka yerIerden bir çok haberi aImış oIuyoruz. Comment Name Email Url    Follow @Bilimorg  2018 © Bilim.org Yasal Uyarı: Bilim.org sitesinde yer alan haber ve yazılar izin alınmadan veya kaynak göstermeksizin kullanılamaz. Sunucularımız tarafından sağlanmaktadır.
