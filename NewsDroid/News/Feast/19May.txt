
19 Mayıs Atatürk'ü Anma Gençlik ve Spor Bayramı kutlu olsun.

https://galeri.uludagsozluk.com/86/19-mayis_139448.jpg
Atatürk’ün, 19 Mayıs 1919’da Samsun’a çıkmasının 98’inci yıldönümü bugün coşkuyla kutlanıyor. Atatürk’ün beraberinde 18 kişiyle Samsun’a çıkarak milli mücadele meşalesini yaktığı Bandırma Vapuru ise maceralı hikâyesiyle bir kez daha gündemde...Ulu önder Atatürk’ü 9. Ordu Müfettişi olarak kurmayları ile birlikte İstanbul’dan Samsun’a taşıyan Bandırma Vapuru, Kurtuluş Savaşı’nın seyri ve Cumhuriyet’in kurulmasında kritik bir role sahip.Atatürk’ün beraberindeki 18 kişiyle 19 Mayıs 1919’da Samsun’a çıkmasıyla birlikte Milli Mücadele’nin meşalesi yakılmış, birkaç yıl içinde yıkılmış bir imparatorluğun küllerinden genç ve çağdaş Türkiye Cumhuriyeti doğmuştu. Ulu Önder’i İstanbul’dan 16 günde Karadeniz’in hırçın dalgaları arasından Samsun’a taşıyan Bandırma Vapuru’nun kendi tarihi de, tıpkı kıymetli yolcusunun hikâyesi gibi maceralarla dolu.1919’da 41 yaşında emektar bir olan vapur olan Bandırma’nın bu zorlu yolculuğu kaldırıp kaldıramayacağı muallaktı. 1878’de İngiltere’de inşa edilen gemi, Yunanistan’daki bir şirkete satıldıktan sonra ‘Kymi’ adıyla Pire Limanı’na alındı. ‘Kymi’, inşasından 13 yıl sonra talihsiz bir kaza sonucu battı. Aynı yıl bir mühendislik mucizesiyle tekrar yüzdürüldü. İstanbul’daki Rama Deramiso şirketine satılan ‘Kymi’nin ismi Panderma olarak değiştirildi. Türk bayrağı çekilen Panderma, Marmara Denizi kıyılarında yük ve yolcu seferlerine başladı. Adı 1910 yılında Bandırma olarak değiştirildi. Adı değişse de kazalar BandıRma’nın peşini bırakmadı. Yük taşımacılığı yaptığı tarihlerde İngiliz yapımı E11 model denizaltıya çarptı, aldığı bir torpido darbesiyle neredeyse bir kez daha batıyordu.Daha sonra büyük bir motor arızası yaptı. Ama bütün bunlar, Bandırma’nın 19 Mayıs 1919’da Mustafa Kemal Atatürk’ü sağ salim Samsun’a ulaştırmasına engel olamadı.Bandırma, 1919’daki kutlu görevinin ardından 5 yıl daha posta hizmetlerine devam etti. Emektar gemi, 1924 yılında ‘Türkiye Seyrüsefain İdaresi’ tarafından hizmet dışı bırakıldı. Bir yıl sonra, Haliç Tersanesi’nde armatör Bozmacı İlhami’ye satıldı. Bandırma, 4 ay içinde hurda olarak parçalandı.19 Mayıs dolayısıyla 81 ilden ve KKTC’den Ankara’ya gelen gençlik temsilcileri Anıtkabir’i ziyaret edecek. Anıtkabir ziyaretinin ardından Cumhurbaşkanı Tayyip Erdoğan ile Başbakan Binali Yıldırım, gençleri kabul edecek. CHP yönetimi ise Ankara’da gençlerle Anıtkabir’e yürüyüş yapacak. Samsun’da 1919 metrelik Türk bayrağı açılacak.