https://www.sozcu.com.tr/2018/gundem/dikkat-bugun-son-gun-secmen-listeleri-askidan-iniyor-2403272/
Dikkat bugün son gün! Seçmen listeleri askıdan iniyor…
24 Haziran'da yapılacak Cumhurbaşkanı ve 27. Dönem Milletvekili Genel Seçimleri için askıya çıkan seçmen listeleri, bugün askıdan iniyor. Seçmen kütüğünde kaydı bulunmayanların bugün saat 17.00'ye kadar bağlı bulundukları ilçenin nüfus müdürlüklerine gidip kayıt olmaları veya bilgilerini güncellemeleri gerekiyor. Ancak İstanbul'da özelikle Kadıköy Nüfus Müdürlüğünde yoğunluk hakim. Günlerdir sıra bekleyen Kadıköylüler bugün de sıra gelmediği takdirde oy kullanamayacak olmanın endişesini taşıyor. KADIKÖY’DE YOĞUNLUK!
https://i.sozcu.com.tr/wp-content/uploads/2018/05/iecrop/kadikoy-nufus-1_16_9_1526121731-471x261.jpg
Yüksek Seçim Kurulunun (YSK), 24 Haziran'da yapılacak Cumhurbaşkanı ve 27. Dönem Milletvekili Genel Seçimleri için hazırladığı seçim takvimine göre: 2 Mayıs'ta askıya çıkan seçmen listeleri bugün askıdan iniyor. Seçmenler, bugün saat 17.00'ye kadar listeleri muhtarlıklar, YSK'nin internet sitesi ve YSK'nin mobil uygulamasıyla kontrol edebilecekler. FOTO:SÖZCÜ Seçmen kütüğüne kayıtlı olmayanların saat 17.00'ye kadar kayıt yapması veya bilgilerini güncellemek için yurt içinde nüfus müdürlüklerine, yurt dışında temsilciliklere başvurması gerekiyor. Seyyar sandıklarda oy kullanabilmeleri için hastalığı ve engeli sebebiyle yatağa bağımlı seçmenlerin bir yakını tarafından engelli beyan formu ile ilçe seçim kurulu başkanlığına veya buraya gönderilmek üzere muhtarlığa yapacakları başvurular da bugün tamamlanacak. İstanbul’da 2 Mayıs’tan beri vatandaşların işlemlerini yaptırmak için yoğun çaba harcadığı Kadıköy Nüfus Müdürlüğünde dün de manzara değişmedi. Kadıköy Nüfus Müdürlüğü binası önünde uzun kuyruklar hakim. Birçok Kadıköylü işlemlerini yetiştiremeyip seçimlerde oy kullanamama endişesi taşıyor. 
