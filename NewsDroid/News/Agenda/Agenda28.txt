https://www.sozcu.com.tr/2018/gundem/181-yasindaki-cinar-topraga-tutundu-2403136/
181 yaşındaki çınar toprağa tutundu
İstanbul'da geçen yıl yaşanan fırtına nedeniyle yıkılan Çengelköy’deki tarihi çınar toprağa tutundu ve yeniden yeşermeye başladı. Afetten hemen sonra yoğun bakıma alınan 181 yaşındaki çınar ağacı filizlenerek iyileşme sürecini tamamladı. 2 BİN 118 AĞAÇ DEVRİLMİŞTİ
https://i.sozcu.com.tr/wp-content/uploads/2018/05/iecrop/cinar1_16_9_1526116766-471x261.jpg
2017 yılının temmuz ayında İstanbul’da yaşanan afet sonrasında devrilen Çengelköy İskele Meydanı'ndaki tarihi çınar ağacı, İstanbul Büyükşehir Belediyesi Park ve Bahçeler Daire Başkanlığı tarafından yoğun bakıma alınmıştı. Anadolu Yakası Park ve Bahçeler Müdürlüğü’nün sürdürdüğü tedavi olumlu sonuçlandı. Yaklaşık 1 yıldır bakımı sürecinde 181 yaşındaki tarihi çınarın yükünü hafifletebilmek için tepe ve yan dalları budandı. Kökler, hava almaması için keçe ile kapatıldı. Ardından kırılma sonucu tahrip olan köklerde restorasyon çalışması yapıldı. Vinçle ayağa kaldırılan tarihi çınar için geçici destek çalışması da yapıldı. Tedavisi başarı ile tamamlanan çınar filiz verecek duruma geldi. FOTO:İBB İstanbul’da geçen sene yaşanan fırtınada bin 118 ağaç devrilmiş, 2 bin 500 ağacın dalları kırılmıştı. İstanbul Büyükşehir Belediyesi Park ve Bahçeler Daire Başkanlığı ekipleri, devrilen 2 bin 118 ağacın yerine 4 bin 236 ağaç dikim yapmayı planlamıştı. Çalışmalar sonucunda bugüne dek 2 bin 120 ağacın dikimi tamamlandı.
