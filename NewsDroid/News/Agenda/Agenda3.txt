https://www.sozcu.com.tr/2018/gundem/muharrem-ince-mitingde-selfie-cekti-2403682/
Muharrem İnce mitingde selfie çekti
CHP'nin Cumhurbaşkanı adayı Muharrem İnce, Seçim çalışmaları kapsamında Denizli'de halka hitap etti. Konuşmasında gündemdeki gelişmelere değinen İnce, miting sonrasında sahnede selfie çekerek sürpriz yaptı.
https://i.sozcu.com.tr/wp-content/uploads/2018/05/iecrop/muharrem-ince2_16_9_1526148126-471x261.jpg
Sayılı günlerin kaldığı 24 Haziran’daki Cumhurbaşkanlığı seçimleri tüm sıcaklığıyla devam ediyor. CHP'nin cumhurbaşkanı adayı Muharrem İnce bugün Denizli’deydi. İnce, Denizli’deki mitingine yörenin ağzıyla “Tamam mı gari” diyerek başladı. MİTİNGTE SELFİE SÜRPRİZİ Muharrem İnce sahnede selfie çekerek sürpriz yaptı. Çektiği fotoğrafı sosyal paylaşım sitesi Twitter adresinde paylaşan İnce “Teşekkürler Denizli” dedi. CHP'nin cumhurbaşkanı adayı İnce, “Denizli’de şehir içinde gördüğüm, bu alanda gördüğüm coşkuyu hiç bir alanda görmedim. Rahmetli Ecevit’in aynı 77’deki rüzgarını görüyoruz, diyorlar” ifadelerini kullandı. Denizli'deki mitingin şimdiye kadar yaptıklarının en kalabalığı olduğunu söyleyen İnce, “Denizli fena. Uykusunu kaçırır adamın. Sarayda da 1150 tane odan var, uykun kaçtı mı dolaşıp durursun” diye konuştu.
