https://www.sozcu.com.tr/2018/gundem/cerrahpasa-pazara-indi-2403449/
Cerrahpaşa pazara indi
İstanbul Üniversitesi'ne bağlı Cerrahpaşa Tıp Fakültesi'nin ayrı bir üniversiteye bağlanmasına tepkiler sürüyor. Öğrenciler ve öğretmi üyeleri tasarının reddedilmesi için imza toplamaya başladı. Üniversite hocaları ve öğrencileri pazar pazar gezerek imza topluyor.
https://i.sozcu.com.tr/wp-content/uploads/2018/05/iecrop/cerrahpasa-5_16_9_1526133589-471x261.jpg
Bazı üniversitelerin bölünmesini öngören kanun tasarısı geçtiğimiz hafta Türkiye Büyük Millet Meclisi (TBMM) Genel Kurulu’nda kabul edildi. İstanbul Üniversitesi'nin bölünmesine ve İstanbul Üniversitesi Cerrahpaşa'nın kurulmasına yönelik tasarıya ilişkin Cerrahpaşa Tıp Fakültesi öğrencilerinin ve akademisyenlerinin eylemi devam ediyor. FOTO:SÖZCÜ Onaylanmak üzere Cumhurbaşkanı Erdoğan’ın masasında bekleyen tasarıya karşın, öğretim üyeleri ve öğrenciler okuldan çıkarak, pazarlara, sokaklara, AVM'lere giderek imza toplamaya başladılar. FOTO:SÖZCÜ Okullarının bölünmesi konusunda hiçbir ideoloji izlemediklerini, tek isteklerinin okulunun bölünmemesini belirten ve “Kütüphanede olmamız gerekirken pazardayız” diyen öğrenciler; Cuma günü başladıkları imza toplama kampanyası için hem bir dilekçe, hem de Cumhurbaşkan'ına bir mektup hazırladı. FOTO:SÖZCÜ Cumhurbaşkanı Erdoğan’a hitaben yazılan mektupta “Sayın Cumhurbaşkanım Cerrahpaşa Tıp Fakültesi’nin İstanbul Üniversitesi’nden koparılması, isim ve tarihini kaybetmesi Cerrahpaşalı öğrenciler, hastalar, hasta yakınları, Cerrahpaşa Mahallesi’nin sakinleri ve esnafları olarak bizi derinden üzüntüye sevk etmiştir. Cerrahpaşa Tıp Fakültesi’ni ait olduğu köklü gelenek ve kültüründen koparacak olan kanun, büyük Cerrahpaşa Ailesi’ni derinden yaralayacaktır. Hayatlarını ve mesailerini tamamen halkın ve ülkenin faydası için harcayan kaygılı yurttaşlar olarak ilgili kanunu bir kez daha gözden geçirmenizi saygılarımya arz ederiz” ifadelerine yer verildi. Şu ana kadar toplanan 3700 dilekçeyi öğrenciler okulda sabahlayarak Cumhurbaşkanlığına fax yoluyla gönderdi.
