https://www.sozcu.com.tr/2018/gundem/samsunda-bir-kisi-tartistigi-dolmuscu-zannederek-baska-bir-soforu-vurdu-2403471/
Samsun’da bir kişi tartıştığı dolmuşçu zannederek başka bir şoförü vurdu
Samsun'da bir kişi, tartıştığı dolmuş şoförü yerine aynı hatta çalışan başka dolmuş şoförünü silahla ağır yaralayarak kaçtı.
https://i.sozcu.com.tr/wp-content/uploads/2018/05/iecrop/yanlis-sofor-iha_16_9_1526135705-471x261.jpg
Olay, İlkadım ilçesi Yabancılar Pazarı girişinde bulunan dolmuş hatlarının dur-kalk yaptığı yerde saat 16.00 sıralarında meydana geldi. Edinilen bilgiye göre, kimliği henüz bilinmeyen kişinin, bir dolmuş şoförü ile kavga ettiği iddia edildi. İHA İddiaya göre, olaydan kısa bir süre sonra yanında arkadaşıyla dolmuşların bulunduğu yere gelen kimliği belirsiz şahıs, kavga ettiği adam yerine başka bir adama tabanca ile ateş açtı. Dolmuş şoförü Kadir Arslan açılan ateş sonucunda karnından yaralandı. Kurşunlardan biri Arslan'a isabet ederken, olay yerinde patlamamış bir mermi daha buldu. İHA ŞOFÖRÜN DURUMU AĞIR Durumu ağır olan Arslan, başka bir dolmuş şoförü tarafından Gazi Devlet Hastanesine götürüldü. Arslan'ı yaralayan şahıs ise yanındaki arkadaşıyla birlikte otomobille olay yerinden kaçtı. Kadir Arsan'ın sağlık durumunun ciddiyetini koruduğu öğrenilirken, olayı gerçekleştiren şahısları arama çalışmaları devam ediyor. İHA
