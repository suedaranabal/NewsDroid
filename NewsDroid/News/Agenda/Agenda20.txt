https://www.sozcu.com.tr/2018/gundem/maas-bahane-almanya-gezisi-sahane-2403318/
Maaş bahane, Almanya gezisi şahane
Giresun’un Tirebolu İlçesi’nin AKP’li Belediyesi’nde “maaş skandalı” yaşanıyor. Belediye’de görevli 115 taşeron işçi, 5 aydır aylıklarını alamıyor. “Paramız yok” diyerek kadroya aldıkları taşeron işçilere maaş ödemeyen AKP’li Belediye Başkanı Abdullah Karabıçak ise, 15 kişilik bir heyetle, Almanya seferine çıktı. “Kardeş şehri ziyaret” gerekçesiyle Almanya’ya giden heyetin sadece bilet parası 60 bin lira tuttu.
https://i.sozcu.com.tr/wp-content/uploads/2018/05/iecrop/410414_16_9_1526125999-471x261.jpg
Belediye'ye bağlı Tirebolu Kentsel Dönüşüm Şirketi'ne bağlı 155 işçi, Ocak ayından bu yana maaş alamıyor. Şirketin Genel Müdürü Selçuk Abanoz SÖZCÜ'ye yaptığı açıklamada, işçilerin maaş alamadıklarını doğruladı ve işçileri suçlayıp, “Kadroya geçtiler ya, özgüven patlaması oldu. Maaşlarını alamıyorlar ama içinde provokatörler de var. Belediye’de maddi sıkıntı vardır. Bir duraklama döneminden geçiyor” dedi. İŞÇİYE YOK, ALMANYA'YA VAR İşçilere 5 aydır maaşlarını vermeyen Belediye Başkanı Abdullah Karabıçak, aralarında ilçedeki siyasi parti ve STK temsilcilerinin de olduğu 15 kişiyle Almanya'ya gitti. 6 Mayıs'ta başlayan bir haftalık gezi Belediye tarafından, “Başkanımız Abdullah Karabıçak, kardeş şehir Marbach'ın Belediye Başkanı Jan Trost'un daveti üzerine, Marbach şehrini ziyarete gitmiştir” diye duyurdu.
