http://spor.haber7.com/avrupa-ligleri/haber/2624303-italyada-sampiyon-degismedi
İtalya'da şampiyon değişmedi
Juventus, İtalya Birinci Futbol Ligi'nin (Serie A) 37. haftasında Roma ile 0-0 berabere kalarak üst üste 7. şampiyonluğunu ilan etti.
http://i2.haber7.net//haber/haber7/thumbs_big/2018/20/italyada_sampiyon_degismedi_1526245770_1665.jpg
Hafta içi İtalya Kupası'nı kazanan Juventus, 6 puan farkla lider girdiği Serie A'nın 37. haftasında 3. sıradaki Roma'ya konuk oldu. Maçın golsüz tamamlanmasıyla hanesine bir puan yazdıran Juventus, en yakın takipçisi Napoli'nin Sampdoria deplasmanından 2-0 galip ayrılmasına karşın bitime bir hafta kala şampiyonluğa ulaştı. Şampiyonluk serisini 7 sezona çıkaran Torino ekibi, kendisine ait İtalya ligi rekorunu geliştirdi. 1898'de başlayan İtalya liginin en fazla şampiyonluğa sahip kulübü Juventus, kupa sayısını 34’e yükseltti. 2011-12 sezonundan itibaren Antonio Conte'nin teknik direktörlüğünde peş peşe 3 şampiyonluk yaşayan siyah-beyazlılar, son 4 yıldır ise Massimiliano Allegri yönetiminde ligi zirvede bitiriyor.
