http://www.haber7.com/dunya/haber/2607043-suudi-sarayinda-silah-sesleri-aciklama-geldi
Suudi sarayında silah sesleri! Açıklama geldi!
Suudi Arabistan'ın başkenti Riyad'da hareketli anlar yaşandığı bildirildi. Medyaya yansıyan iddialara göre, Suudi Arabistan Kraliyet Sarayı etrafında silah sesleri duyuldu. Suudi devlet ajansı konuyla ilgili yaptığı açıklamada, saraya bir drone yaklaştığını ve vurulduğunu duyurdu.
http://i2.haber7.net//haber/haber7/photos/2018/16/suudi_sarayinda_silah_sesleri_aciklama_geldi_1524347798_1279.jpg
Bazı Arap kaynaklar, ağır silahlı unsurların saraya girdiğini, bunların asker olup olmadığının bilinmediğini ancak saray etrafında askeri hareketlilik olduğunu aktardı. KRAL SELMAN'IN ASKERİ BİR HAVA ÜSSÜNDEKİ SIĞINAĞA GÖTÜRÜLDÜĞÜ İDDİA EDİLDİ! Aynı kaynaklar Suudi Kralı Selman bin Abdülaziz'in askeri bir hava üssündeki sığınağa götürüldüğünü ileri sürerken, olayın 'askeri darbe' girişiminin bir parçası olduğu da iddia edildi. WALL STREET JOURNAL MUHABİRİ: DARBE OLMADI, SARAYA YAKLAŞAN DRONE VURULDU Dubai'deki Wall Street Journal Muhabiri Margherita Stancati: Riyad'da darbe olmadı, küçük bir drone, saraya gereğinden fazla yaklaştı ve vuruldu. RİYAD KAYNAKLARI ÇATIŞMA OLDUĞUNU DOĞRULADI Öte yandan, Daily Sabah'tan Ragıp Soylu ise, Riyad kaynaklarının bir çatışma olduğunu doğruladığını, ciddi bir şey olmadığını söylediklerini duyurdu. SUUDİ DEVLET AJANSINDAN AÇIKLAMA Suudi devlet ajansı, konuyla ilgili yaptığı açıklamada, "Riyad’ta izinsiz uçan küçük bir insansız hava aracı güvenlik güçleri tarafından vurularak indirildi” ifadesi kullanıldı. POLİSTEN AÇIKLAMA Riyad polisi akşam saatlerinde Suudi Arabistan veliaht prensi Muhammed bin Salman’ın Saray’ının yakınında duyulan silah seslerinin sebebini açıkladı. Riyad polisi, Saray’ın yakınlarında izinsiz olarak uçuş yapan bir insansız hava aracını (drone) tedbir amaçlı imha etmek için ateş açtıklarını ve olay hakkında soruşturma başlattıklarını bildirdi.   
